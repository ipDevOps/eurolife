---
ID: "c718cbd4-d498-4af8-b5f2-27de49871e28"
Parent: "c5fcc331-669b-420b-8fa5-e4b5acef2162"
Template: "67f40fef-b3c7-4366-b026-183e80dcf4e6"
Path: "/sitecore/content/Eurolife/Home/Blog/articles/2018/12/03/15/29/180905-Idees-gia-eukolh-kai-oikonomikh-metakomish"
DB: master
Languages:
- Language: "el-GR"
  Versions:
  - Version: 1
    Fields:
    - ID: "25bed78c-4957-4165-998a-ca1b52f67497"
      Hint: __Created
      Value: 20191203T152935Z
    - ID: "2e232095-d195-4acc-bbae-0d26d4d5b27c"
      Hint: BrowserTitle
      Value: Ιδέες για εύκολη και οικονομική μετακόμιση
    - ID: "710d9be7-b5b4-4786-af74-43fd2d763a3b"
      Hint: Selected Products
      Type: Multilist
      Value: "{AA00477F-4906-4634-966C-1E07F23582E8}"
    - ID: "751cc2e2-f3d2-4896-94b5-ed8174395942"
      Hint: Main content
      Value: |
        <p style="text-align: justify;">Φυσικά, στην αγορά υπάρχουν εκατοντάδες επιχειρήσεις που ειδικεύονται στις μετακομίσεις και μπορούν να αναλάβουν να οργανώσουν και να συντονίσουν όλη την μετακόμιση, χωρίς εσείς να κουνήσετε ούτε το δαχτυλάκι σας. Αλλά αν δεν θέλετε να επιβαρυνθείτε με αυτό το κόστος ή δεν σας αρέσει η σκέψη πως κάποιος άλλος θα οργανώσει και θα μαζεύει τα προσωπικά σας αντικείμενα, τότε πρέπει να αποφασίσετε πως θα κάνετε την μετακόμιση μόνοι σας. </p><p style="text-align: justify;"><strong>Δείτε τι θα σας βοηθήσει να κερδίσετε χρόνο, χρήμα και δυνάμεις:</strong></p><p style="text-align: justify;"><strong>Καθορίστε από νωρίς το πότε ακριβώς θα μετακομίσετε.</strong> Η μετακόμιση δεν είναι κάτι που μπορεί να το αφήσει κανείς για τελευταία στιγμή. Καλό είναι να ορίσετε και <strong>να έχετε συμφωνήσει την τελική ημερομηνία της μετακόμισης τουλάχιστον ένα μήνα νωρίτερα</strong> για να έχετε το χρόνο να οργανωθείτε. Αυτό σημαίνει πως θα έχετε βεβαιωθεί ότι έχετε βρει με ποιον τρόπο θα μεταφερθούν τα πράγματά σας και πως ο νέος χώρος θα είναι έτοιμος να τα υποδεχτεί και λειτουργικός (θα έχει καθαριστεί, θα έχει ρεύμα κλπ).</p><p style="text-align: justify;"><strong>Βρείτε μεταφορικό μέσο για να γίνει η μετακόμιση:</strong> Φυσικά και πάλι μπορείτε να μισθώσετε κάποια εταιρεία μεταφορών για να αναλάβει την μετακόμιση, αλλά αν ρωτήσετε άτομα στον φιλικό σας κύκλο είναι πολύ πιθανό να βρείτε κάποιον με φορτηγό ή μικρό φορτηγάκι, που με ένα μικρό χρηματικό αντίτιμο πιθανά θα μπορέσει να σας εξυπηρετήσει (ανάλογα βέβαια και πόσο ογκώδη είναι τα πράγματά σας). </p><p style="text-align: justify;"><strong>Ζητήστε από φίλους και συγγενείς να σας βοηθήσουν:</strong> Δεν είναι εύκολο να μαζέψει κανείς όλα του τα πράγματα σε μια μέρα και να τα μεταφέρει αλλού. <strong>Η μετακόμιση χρειάζεται χέρια</strong> και καλό είναι να αναζητήσετε βοήθεια από άτομα που φυσικά μπορούν και αντέχουν να σηκώσουν βάρη ή μπορούν να βοηθήσουν στην καθαριότητα και το πακετάρισμα.</p><p style="text-align: justify;"><strong>Προσέξτε το πακετάρισμα</strong>! Για την μετακόμιση θα χρειαστείτε πολλές (πάντα περισσότερες από όσες αρχικά φαντάζεστε) κούτες, μεσαίου και όχι πολύ μεγάλου μεγέθους (για να μπορούν να μεταφερθούν), κολλητικές ταινίες, θήκες για τα ρούχα, τις πετσέτες και τα σκεπάσματα και το ειδικό πλαστικό με τις φυσαλίδες για να αμπαλάρετε τα εύθραυστα αντικείμενα. Δεν χρειάζεται να αγοράσετε κούτες. <strong>Μπορείτε να ζητήσετε να σας κρατήσουν κούτες υπάλληλοι στα καταστήματα στη γειτονιά σας</strong> (όπως σουπερμάρκετ, ψιλικατζίδικα κ.λπ.) και να επιλέξετε αυτές που είναι γερές και ανθεκτικές. Φροντίστε έξω από κάθε κούτα να γράφετε εμφανώς το περιεχόμενό τους και αν κάτι είναι εύθραυστο. <strong>Προσοχή:</strong> μην βάζετε πράγματα που θέλετε να μεταφερθούν μέσα σε σακούλες. Οι σακούλες σκίζονται, δεν μεταφέρονται εύκολα και δεν «προστατεύουν» τα αντικείμενά σας όσο μια ανθεκτική κούτα.</p><p style="text-align: justify;"><strong>Κάντε λίστα και απογραφή των αντικειμένων, των συσκευών και των επίπλων.</strong> Σε μια μετακόμιση (είτε την κάνετε μόνοι σας είτε μισθώσετε κάποια εταιρεία) δεν είναι καθόλου απίθανο να χαθεί κάτι, οπότε μια λίστα - απογραφής είναι χρήσιμη. Η μετακόμιση άλλωστε είναι πάντα μια καλή ευκαιρία για να δει κανείς όλα όσα πραγματικά έχει στην κατοχή του, να χαρίσει (ή και να πετάξει) όσα δεν χρειάζεται και να εντοπίσει τις όποιες ελλείψεις. Ξεκινήστε μια απογραφή των πραγμάτων καθώς αμπαλάρετε αρχικά τα μικροαντικείμενα και τις μικροσυσκευές σε κούτες και μετά κάντε και μια καταγραφή των επίπλων σας και των υπόλοιπων συσκευών. Όταν πια μπείτε στο νέο σας σπίτι βεβαιωθείτε πως έχετε μεταφέρει εκεί όλα τα πράγματα της λίστας. Και τώρα που καταφέρατε να μπείτε στο νέο σας χώρο και έχετε μαζί σας όλα τα αντικείμενα που πραγματικά χρειάζεστε και σας είναι απαραίτητα, καλό είναι να εξετάσετε και το ενδεχόμενο <a href="https://www.as-milisoume.gr/el/Articles/181203asfaleia-periexomenou-shmantiko">να κάνετε μια ασφάλεια περιεχομένου κατοικίας</a> για να είστε ήσυχοι σε αυτό το ξεκίνημά σας στη νέα σας κατοικία.</p>
    - ID: "9fb7209f-e455-4463-91ba-1216d326dbfc"
      Hint: Teaser
      Value: |
        <p style="text-align: justify;">Όποιος έχει κάνει έστω και μια φορά μια μετακόμιση στη ζωή του ξέρει πως αυτή αποτελεί πάντα πρόκληση και δεν είναι καθόλου απλή υπόθεση, αφού όχι μόνο κοστίζει αλλά κυρίως σε κουράζει απίστευτα. Υπάρχουν όμως απλές ιδέες για εύκολη και οικονομική μετακόμιση, που όλοι μπορούν να ακολουθήσουν και να κάνουν το… «μαρτύριο» της μετακόμισης ένα απλό… παιχνιδάκι.</p>
    - ID: "a766d447-508e-4fec-9033-f00e30361edc"
      Hint: Image
      Value: |
        <image mediaid="{F687AEF7-F7DE-41E4-8606-377BA3D87E5F}" />
    - ID: "abb06b40-3bda-4795-9e3f-c3203da27637"
      Hint: Title
      Value: Ιδέες για εύκολη και οικονομική μετακόμιση
    - ID: "dc21dbb1-629e-4c7c-8260-2048c1de036f"
      Hint: Publicationdate
      Value: 20180905T000000
    - ID: "dc55b7e8-4aea-4e4f-82f3-4befd91d4375"
      Hint: Selected Life Stages
      Type: Multilist
      Value: "{0C149C26-4890-4254-9E2D-8A38A5A8295A}"
