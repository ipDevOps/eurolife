---
ID: "501defa6-4d68-471e-a730-ed43d53f61e2"
Parent: "de2279bd-6282-44e4-a5e8-36053afd3cd8"
Template: "67f40fef-b3c7-4366-b026-183e80dcf4e6"
Path: "/sitecore/content/Eurolife/Home/Blog/articles/2017/12/03/15/30/tetrti-viomixaniki-epanastasi"
DB: master
Languages:
- Language: "el-GR"
  Versions:
  - Version: 1
    Fields:
    - ID: "25bed78c-4957-4165-998a-ca1b52f67497"
      Hint: __Created
      Value: 20191203T153057Z
    - ID: "2e232095-d195-4acc-bbae-0d26d4d5b27c"
      Hint: BrowserTitle
      Value: Ποιος είναι έτοιμος για την Τέταρτη Βιομηχανική Επανάσταση;
    - ID: "710d9be7-b5b4-4786-af74-43fd2d763a3b"
      Hint: Selected Products
      Type: Multilist
      Value: "{AA00477F-4906-4634-966C-1E07F23582E8}"
    - ID: "751cc2e2-f3d2-4896-94b5-ed8174395942"
      Hint: Main content
      Value: |
        <p class="Normal1">Στην Πρώτη Βιομηχανική Επανάσταση (1784) το νερό και ο ατμός έκαναν την παραγωγή μηχανική. Στη Δεύτερη (1870), η ηλεκτρική ενέργεια οδήγησε στη μαζική παραγωγή. Στην Τρίτη (1969), η ηλεκτρονική και η πληροφορική αυτοματοποίησαν την παραγωγή. Η Τέταρτη Βιομηχανική Επανάσταση εξελίσσεται στις πλάτες της Τρίτης, της ψηφιακής, που ξεκίνησε στα μέσα του προηγούμενου αιώνα, και ενώνει όλες τις διαθέσιμες τεχνολογίες, κάνοντας δυσδιάκριτα τα όρια ανάμεσα στις σφαίρες του φυσικού, του ψηφιακού και του βιολογικού…</p><p class="Normal1">Υπάρχουν τρεις λόγοι που καθιστούν την επόμενη φάση ξεκάθαρα Τέταρτη Επανάσταση, όχι απλά παράταση της Τρίτης: η ταχύτητα, το εύρος και οι επιπτώσεις στα συστήματα. Σε σχέση με τις προηγούμενες επαναστάσεις, η εξέλιξη τώρα είναι εκθετική, όχι γραμμική, ενώ επηρεάζει το σύνολο των κλάδων, σχεδόν σε όλον τον κόσμο. Το βάθος και το εύρος αυτών των αλλαγών προαναγγέλλουν τη μεταμόρφωση ολόκληρων συστημάτων παραγωγής, διαχείρισης και διακυβέρνησης. </p><p class="Normal1">Οι δυνατότητες που έχουν δισεκατομμύρια άνθρωποι που συνδέονται με κινητές συσκευές, έχοντας στη διάθεσή τους επεξεργαστική ισχύ, αποθηκευτική ικανότητα και προσβασιμότητα χωρίς προηγούμενο, είναι απεριόριστες. Και πολλαπλασιάζονται διαρκώς, χάρη στην ταχύτατη πρόοδο των νέων τεχνολογιών, σε τομείς όπως η τεχνητή νοημοσύνη, η ρομποτική, το Ίντερνετ των Πραγμάτων, η τρισδιάστατη εκτύπωση, η νανοτεχνολογία κ.α. Αυτοκίνητα χωρίς οδηγό, drones, εικονικοί βοηθοί, λογισμικό που μεταφράζει ή επενδύει για λογαριασμό μας, έχουμε ήδη πάρει μια γεύση της τεχνητής νοημοσύνης, η εξέλιξη της οποίας τα τελευταία χρόνια είναι ραγδαία. </p><p class="Normal1">Η Τέταρτη Επανάσταση δεν θα αλλάξει μόνο τον τρόπο που εργαζόμαστε ή αυτά που κάνουμε. Θα επηρεάσει και την ταυτότητά μας, όλα αυτά που κατά κάποιο τρόπο την απαρτίζουν: την ιδιωτικότητα, την αντίληψή μας για την ιδιοκτησία, τις καταναλωτικές μας συνήθειες, το χρόνο που αφιερώνουμε στη δουλειά και την αναψυχή, πώς αναπτύσσουμε τις δεξιότητές μας, πώς κάνουμε γνωριμίες και καλλιεργούμε τις σχέσεις μας με τους άλλους. Η λίστα είναι ατέλειωτη γιατί το μόνο που μπορεί να την περιορίσει είναι η φαντασία μας.</p><p class="Normal1">Το μικρό δείγμα των πραγμάτων που έρχονται, από τη μια μας ενθουσιάζει, από την άλλη μας φοβίζει. Προς το παρόν τα αποτελέσματά της έχουν γευτεί μόνον όσοι μπορούν, από οικονομικής πλευράς, να έχουν πρόσβαση στον ψηφιακό κόσμο. Στο μέλλον, θα μειωθεί το κόστος των μεταφορών και της επικοινωνίας, η παγκόσμια παραγωγή θα γίνει πιο αποτελεσματική, όλα αυτά θα ανοίξουν νέες αγορές και θα οδηγήσουν σε οικονομική ανάπτυξη.</p><p class="Normal1">Την ίδια στιγμή όμως, η επανάσταση μπορεί να οδηγήσει σε ακόμη μεγαλύτερη ανισότητα, επειδή το σίγουρο είναι πως θα υπάρξουν ανακατατάξεις στην αγορά εργασίας. Με την αυτοματοποίηση, μηχανές θα αντικαταστήσουν ανθρώπους σε όλους τους τομείς της οικονομίας, ευνοώντας και πάλι το κεφάλαιο, έναντι του εργατικού δυναμικού. Ακόμη κι αυτό όμως, μακροπρόθεσμα, μπορεί τελικά να καταλήξει σε καλύτερες, ποιοτικότερες, δουλειές για όλους…</p><p class="Normal1"><a name="_gjdgxs"></a>Είναι δύσκολο να σταθμίσει κανείς αυτή τη στιγμή τα υπέρ και τα κατά. Οι επαναστάσεις πάντα φέρνουν τα πάνω κάτω, αλλά η τελική έκβαση εξαρτάται από τον άνθρωπο και τις αξίες. Στόχος είναι να διαμορφώσουμε ένα μέλλον που είναι καλό για όλους μας, βάζοντας μπροστά τον άνθρωπο. Στη χειρότερη, πιο απαισιόδοξη μορφή της, η Τέταρτη Επανάσταση, ναι, μπορεί να «ρομποτοποιήσει» την ανθρωπότητα, στερώντας της καρδιά και ψυχή. Λειτουργώντας όμως συμπληρωματικά στις καλύτερες πτυχές της ανθρώπινης φύσης –τη δημιουργικότητα, την ενσυναίσθηση, την ικανότητα της επιστασίας- μπορεί και να μας ανυψώσει σε μια νέα συλλογική συνείδηση, βασισμένη στην αίσθηση ενός κοινού πεπρωμένου. Στο χέρι μας είναι, αφού θα τη ζήσουμε, να φροντίσουμε να γίνει το δεύτερο!</p>
    - ID: "9fb7209f-e455-4463-91ba-1216d326dbfc"
      Hint: Teaser
      Value: |
        <p class="Normal1">Αυτή την επανάσταση θα τη ζήσουμε σίγουρα, γιατί η εξέλιξη της τεχνολογίας δεν είναι πλέον γραμμική, αλλά εκθετική. Ας ξέρουμε τουλάχιστον τι μας περιμένει.</p>
    - ID: "a766d447-508e-4fec-9033-f00e30361edc"
      Hint: Image
      Value: |
        <image mediaid="{F26EB887-B937-41F5-AB95-288D9C60F335}" />
    - ID: "abb06b40-3bda-4795-9e3f-c3203da27637"
      Hint: Title
      Value: Ποιος είναι έτοιμος για την Τέταρτη Βιομηχανική Επανάσταση;
    - ID: "dc21dbb1-629e-4c7c-8260-2048c1de036f"
      Hint: Publicationdate
      Value: 20170102T000000
    - ID: "dc55b7e8-4aea-4e4f-82f3-4befd91d4375"
      Hint: Selected Life Stages
      Type: Multilist
      Value: "{0C149C26-4890-4254-9E2D-8A38A5A8295A}"
