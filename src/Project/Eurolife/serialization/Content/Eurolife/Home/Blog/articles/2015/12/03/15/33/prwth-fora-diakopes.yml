---
ID: "345b757b-7463-4685-87a3-7e4d842f0b50"
Parent: "4a803aa4-13c5-4a23-995e-f1b70ee704de"
Template: "67f40fef-b3c7-4366-b026-183e80dcf4e6"
Path: "/sitecore/content/Eurolife/Home/Blog/articles/2015/12/03/15/33/prwth-fora-diakopes"
DB: master
Languages:
- Language: "el-GR"
  Versions:
  - Version: 1
    Fields:
    - ID: "25bed78c-4957-4165-998a-ca1b52f67497"
      Hint: __Created
      Value: 20191203T153336Z
    - ID: "2e232095-d195-4acc-bbae-0d26d4d5b27c"
      Hint: BrowserTitle
      Value: Πρώτη φορά διακοπές μαζί
    - ID: "710d9be7-b5b4-4786-af74-43fd2d763a3b"
      Hint: Selected Products
      Type: Multilist
      Value: "{AA00477F-4906-4634-966C-1E07F23582E8}"
    - ID: "751cc2e2-f3d2-4896-94b5-ed8174395942"
      Hint: Main content
      Value: Μπορεί να αποφασίσετε να ζήσετε μαζί όταν επιστρέψετε στην πόλη ή να κηρύξετε άτακτη υποχώρηση. Πράγματα όπως η διαχείριση των οικονομικών, το πρόγραμμα της ημέρας, η επιλογή του μέρους και, κυρίως, το αν υπάρχουν κοινοί κώδικες επικοινωνίας γίνονται συνήθως φανερά σε αυτές τις λίγες και πολυαναμενόμενες ημέρες χαλάρωσης.&nbsp;Πώς αποφασίζετε να περάσετε τη μέρα σας; Εσείς μπορεί να θέλετε να περάσετε όλη την ημέρα στα καφέ ή απολαμβάνοντας καλή μουσική με ένα ποτήρι κρασί στο χέρι. Το έτερον σας ήμισυ μπορεί να προτιμά να εξερευνήσει τη γύρω περιοχή με το αυτοκίνητο ή τη φύση ακολουθώντας ένα ορεινό μονοπάτι. Είναι φυσικό να μην ταυτίζονται πάντα οι επιθυμίες σας. Δεν υπάρχει λόγος ανησυχίας. Δοκιμάστε να μοιραστείτε αυτά που ευχαριστούν και τους δυο σας και δώστε ο καθένας λίγο χρόνο στον άλλο για να κάνει αυτά που επιθυμεί. Διακοπές μαζί δεν σημαίνει απαραίτητα ότι χρειάζεται να είμαστε κολλημένοι ο ένας πάνω στον άλλο είκοσι τέσσερις ώρες το εικοσιτετράωρο.&nbsp;Διακοπές μαζί σημαίνει επίσης άπλετος χρόνος για να γνωριστείτε καλύτερα. Μοιράζεστε ιστορίες από την παιδική σας ηλικία, εξομολογείστε τα μυστικά σας, ανταλλάσσετε απόψεις, βρίσκετε αυτά που σας ενώνουν και αυτά που ενδεχομένως σας χωρίζουν. Μιλάτε για τα όνειρα και τα σχέδιά σας για το μέλλον. Δεν χρειάζεται όμως να μιλάτε και συνέχεια. Μη φοβάστε τη σιωπή. Δε μεταφράζεται απαραίτητα σε αμηχανία ή βαρεμάρα. Δύο άνθρωποι που αγαπιούνται μπορούν να μοιραστούν κάποιες στιγμές ησυχίας απολαμβάνοντας ο ένας την παρουσία του άλλου χωρίς αυτό να τους αγχώνει ή να τους ανησυχεί.&nbsp;Ένα τεστ για το πώς θα μπορούσε να είναι η ζωή σας αν αποφασίσετε να ζήσετε μαζί είναι και η διαχείριση του μπάτζετ των διακοπών σας. Έχετε κοινό ταμείο ή πληρώνει ο καθένας τα δικά του; Οι εποχές είναι δύσκολες και οι κοινές διακοπές είναι μία καλή ένδειξη για το πώς αντιλαμβάνεται ο καθένας τη σχέση του με τα χρήματα, τι προτεραιότητες βάζει, πόσο γενναιόδωρος είναι και με πόση σύνεση ξοδεύει. Είναι μία πρόβα για το πώς ένα ζευγάρι μαθαίνει να μοιράζεται και να διαχειρίζεται από κοινού έξοδα και υποχρεώσεις.&nbsp;Είναι σίγουρο πως στις διακοπές μπορεί κανείς να ανακαλύψει πολλά για τον χαρακτήρα του άλλου που δεν έχει αντιληφθεί στις σχετικά περιορισμένες ώρες που αφήνει η πολυάσχολη καθημερινότητα στη διάθεσή του, αλλά και να έρθει πιο κοντά χωρίς τα άγχη και τις υποχρεώσεις της ζωής στην πόλη. Απολαύστε λοιπόν το χειμερινό τοπίο και τη φύση αγκαλιά και ονειρευτείτε πολλές ακόμα χειμερινές αποδράσεις στα χρόνια που έρχονται.&nbsp;
    - ID: "9fb7209f-e455-4463-91ba-1216d326dbfc"
      Hint: Teaser
      Value: <p>Η πρώτη φορά που ένα ζευγάρι πάει διακοπές μαζί, μπορεί να είναι μια πρόβα τζενεράλε για τη συνέχεια της σχέσης.</p>
    - ID: "a766d447-508e-4fec-9033-f00e30361edc"
      Hint: Image
      Value: |
        <image mediaid="{422B6163-BFAB-4EA1-802B-EF7FEF3639D4}" />
    - ID: "abb06b40-3bda-4795-9e3f-c3203da27637"
      Hint: Title
      Value: Πρώτη φορά διακοπές μαζί
    - ID: "dc21dbb1-629e-4c7c-8260-2048c1de036f"
      Hint: Publicationdate
      Value: 20151216T000000
    - ID: "dc55b7e8-4aea-4e4f-82f3-4befd91d4375"
      Hint: Selected Life Stages
      Type: Multilist
      Value: "{0C149C26-4890-4254-9E2D-8A38A5A8295A}"
