---
ID: "6c20891b-d7d6-4193-a608-a1374ff99792"
Parent: "4a803aa4-13c5-4a23-995e-f1b70ee704de"
Template: "67f40fef-b3c7-4366-b026-183e80dcf4e6"
Path: "/sitecore/content/Eurolife/Home/Blog/articles/2015/12/03/15/33/10-pragmata-na-kanete-molis-xathei-to-katoikidio"
DB: master
Languages:
- Language: "el-GR"
  Versions:
  - Version: 1
    Fields:
    - ID: "25bed78c-4957-4165-998a-ca1b52f67497"
      Hint: __Created
      Value: 20191203T153320Z
    - ID: "2e232095-d195-4acc-bbae-0d26d4d5b27c"
      Hint: BrowserTitle
      Value: 10 πράγματα που πρέπει να κάνετε αμέσως εάν χαθεί το κατοικίδιό σας
    - ID: "710d9be7-b5b4-4786-af74-43fd2d763a3b"
      Hint: Selected Products
      Type: Multilist
      Value: "{AA00477F-4906-4634-966C-1E07F23582E8}"
    - ID: "751cc2e2-f3d2-4896-94b5-ed8174395942"
      Hint: Main content
      Value: |
        <p>Προφανώς, χάθηκε και τώρα βρίσκεται κάπου μόνο και φοβισμένο, χωρίς να ξέρει πώς θα γυρίσει κοντά στο αφεντικό του. Να τι πρέπει να κάνετε για να μεγιστοποιήσετε τις πιθανότητες να το βρείτε σύντομα:</p><p>1. <strong>Αντιδράστε άμεσα.</strong> Αρχίστε να ψάχνετε, να ενημερώνετε και να δραστηριοποιήστε αμέσως. Μην περιμένετε να βραδιάσει/περάσει λίγη ώρα /φτάσει η ώρα του φαγητού για να κάνετε κάτι. Με το που θα διαπιστώσετε ότι το σκυλάκι ή το γατάκι σας δεν βρίσκεται εκεί όπου θα περιμένατε να είναι, ξεκινήστε την αναζήτηση.&nbsp;</p><p>2. <strong>Μην ψάχνετε μόνος.</strong> Όσο περισσότεροι αναζητούν ταυτόχρονα το ζωάκι, τόσο καλύτερα. Ειδοποιήστε φίλους, γείτονες, συγγενείς, όποιον μπορεί να βοηθήσει. Βγείτε στη γειτονιά φωνάζοντας το όνομά του και κρατώντας κάποιο αγαπημένο του σνακ ή παιχνίδι. Μην περιοριστείτε στα εμφανή σημεία αλλά κοιτάξτε και όπου μπορεί να έχει χωθεί, γιατί θα είναι μάλλον φοβισμένο (πάρτε μαζί σας φακό και σφυρίχτρα για να τραβήξετε την προσοχή του).&nbsp;</p><p>3. <strong>Φτιάξτε αφίσες.</strong> Φροντίστε να είναι απλές, ευανάγνωστες και χωρίς πολλά λόγια για να είναι πιο πιθανό να τις διαβάσει κάποιος. Βάλτε έναν σαφή τίτλο, όπως «Χάθηκε γατάκι/σκυλάκι», με μεγάλα έντονα γράμματα που να μπορεί κάποιος να διακρίνει ακόμα κι όταν περνάει από μπροστά μέσα σε κινούμενο όχημα. Μην παραλείψετε να αναφέρετε τη ράτσα και μια όσο το δυνατόν σύντομη αλλά περιεκτική περιγραφή του ζώου (ώστε να μπορούν να σας βοηθήσουν και όσοι δεν γνωρίζουν από ράτσες), το όνομά του και το τηλέφωνο όπου μπορούν να σας βρουν. Αν έχετε φωτογραφία του, ακόμα καλύτερα.&nbsp;</p><p>4. <strong>Επικοινωνήστε με το φιλοζωικό σύλλογο της περιοχής σας.</strong> Εάν κάποιος έχει ήδη βρει ένα ζώο που του φάνηκε να έχει χαθεί, ίσως το έχει πάει εκεί ή έχει ενημερώσει. Για τον ίδιο λόγο, τηλεφωνήστε σε όλα τα κτηνιατρεία και τα καταστήματα μικρών ζώων της περιοχής σας. Εφόσον έχετε φροντίσει ο σκύλος ή η γάτα σας να έχει το μικροτσίπ που προβλέπει ο νόμος, επικοινωνήστε και με τον <a href="http://www.hva.gr/el/" target="_blank">Πανελλήνιο Κτηνιατρικό Σύλλογο</a>&nbsp;που διαθέτει αντίγραφο του πιστοποιητικού ηλεκτρονικής ταυτοποίησης του κατοικίδιού σας.</p><p>5. <strong>Πηγαίνετε στα μέρη όπου το βγάζετε βόλτα.</strong> &nbsp;Ίσως έχει πάει εκεί ή βρέθηκε με κάποιο τρόπο κοντά σ’ αυτά τα μέρη κι επειδή του είναι οικεία σας περιμένει εκεί. Επιπλέον, σε τέτοια σημεία (πάρκα, πλατείες, κ.λπ.) συχνάζουν πολλοί φιλόζωοι που βγάζουν βόλτα το δικό τους κατοικίδιο. Ρωτήστε τους εάν είδαν το σκυλάκι ή τη γατούλα σας και ενημερώστε ότι το χάσατε για να έχουν στο νου τους μήπως το δουν.</p><p>6. <strong>Μιλήστε με τους γείτονές σας.</strong> Το πιο πιθανό είναι το ζωάκι να βρίσκεται κάπου κοντά στο σπίτι, γι’ αυτό ενημερώστε όσο περισσότερους μπορείτε για να το ξέρουν μήπως και το δουν. Μπορείτε να τυπώσετε μικρές κάρτες με τις πληροφορίες που έχετε γράψει και στην αφίσα, για να τους δώσετε, ώστε να σας καλέσουν το συντομότερο δυνατό εάν έχουν κάποια πληροφορία. Επειδή το ζωάκι θα είναι μάλλον φοβισμένο, ζητήστε τους να ελέγξουν σε σημεία όπου μπορεί να έχει κρυφτεί, όπως κάποιο υπόστεγο, γκαράζ κ.λπ.&nbsp;</p><p>7. <strong>Βάλτε τα αγαπημένα του πιατάκια με φαγητό και νερό έξω από σπίτι.</strong> Δεν αποκλείεται κάποια στιγμή να επιστρέψει ή να περάσει έξω από το σπίτι σας, ιδιαίτερα όταν πεινάσει ή διψάσει.</p><p>8. <strong>Ζητήστε από κάποιον να μείνει στο σπίτι σας.</strong> Όσο εσείς ψάχνετε ή τρέχετε στις φιλοζωικές οργανώσεις για να δείτε μήπως το έχουν πάει εκεί, είναι πιθανό το ζωάκι να ξαναγυρίσει ή να επικοινωνήσει κάποιος μαζί σας για να σας δώσει πληροφορίες. Φροντίστε να βρίσκεται πάντα ένα άτομο στο σπίτι για να σηκώνει το τηλέφωνο και να ελέγχει τακτικά τα σημεία όπου συνήθως κάθεται το ζώο.&nbsp;</p><p>9. <strong>Χρησιμοποιήστε τα μέσα κοινωνικής δικτύωσης.</strong> Δημοσιεύστε μια φωτογραφία του ζώου στο Facebook, το Twitter και τα άλλα social media που χρησιμοποιείτε με πληροφορίες για την περιοχή όπου χάθηκε. Ζητήστε από τους φίλους σας να την κοινοποιήσουν στις δικές τους επαφές. Έτσι, ίσως ενημερωθούν κι άλλα άτομα που μένουν στην ευρύτερη περιοχή τα οποία δεν γνωρίζετε.&nbsp;</p>10. <strong>Μη χάσετε την ελπίδα σας.</strong> Υπάρχουν περιπτώσεις που χαμένα ζώα έχουν βρεθεί από τους ιδιοκτήτες τους μετά από μέρες, μήνες ή ακόμα και χρόνια. Να δείξετε επιμονή και αισιοδοξία ότι θα το ξαπάρετε στην αγκαλιά σας.&nbsp;
    - ID: "9fb7209f-e455-4463-91ba-1216d326dbfc"
      Hint: Teaser
      Value: "Είναι ο χειρότερος εφιάλτης κάθε φιλόζωου: να διαπιστώσει ότι το αγαπημένο του σκυλάκι ή γατάκι δεν είναι μέσα στο σπίτι.. Ή στον κήπο… Ή στο πάρκο της γειτονιάς."
    - ID: "a766d447-508e-4fec-9033-f00e30361edc"
      Hint: Image
      Value: |
        <image mediaid="{E6C14F31-7330-4016-8A59-46920138204A}" />
    - ID: "abb06b40-3bda-4795-9e3f-c3203da27637"
      Hint: Title
      Value: 10 πράγματα που πρέπει να κάνετε αμέσως εάν χαθεί το κατοικίδιό σας
    - ID: "dc21dbb1-629e-4c7c-8260-2048c1de036f"
      Hint: Publicationdate
      Value: 20150113T000000
    - ID: "dc55b7e8-4aea-4e4f-82f3-4befd91d4375"
      Hint: Selected Life Stages
      Type: Multilist
      Value: "{0C149C26-4890-4254-9E2D-8A38A5A8295A}"
