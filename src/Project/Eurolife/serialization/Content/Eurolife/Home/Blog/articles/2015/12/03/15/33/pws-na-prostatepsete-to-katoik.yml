---
ID: "e51b79ca-d5bb-4732-a8ef-c06727a7b8e9"
Parent: "4a803aa4-13c5-4a23-995e-f1b70ee704de"
Template: "67f40fef-b3c7-4366-b026-183e80dcf4e6"
Path: "/sitecore/content/Eurolife/Home/Blog/articles/2015/12/03/15/33/pws-na-prostatepsete-to-katoikidio"
DB: master
Languages:
- Language: "el-GR"
  Versions:
  - Version: 1
    Fields:
    - ID: "25bed78c-4957-4165-998a-ca1b52f67497"
      Hint: __Created
      Value: 20191203T153337Z
    - ID: "2e232095-d195-4acc-bbae-0d26d4d5b27c"
      Hint: BrowserTitle
      Value: Πώς να προστατέψετε το κατοικίδιό σας από το κρύο
    - ID: "710d9be7-b5b4-4786-af74-43fd2d763a3b"
      Hint: Selected Products
      Type: Multilist
      Value: "{AA00477F-4906-4634-966C-1E07F23582E8}"
    - ID: "751cc2e2-f3d2-4896-94b5-ed8174395942"
      Hint: Main content
      Value: "Τους κρύους μήνες του χειμώνα, δεν είμαστε μόνο εμείς που χρειαζόμαστε προστασία από τις πολικές θερμοκρασίες και τα χιόνια αλλά και τα κατοικίδιά μας –εκτός κι αν το δικό σας «ζωάκι» είναι… πολική αρκούδα! Για να εξασφαλίσετε, λοιπόν, ότι το σκυλάκι ή η γατούλα σας έχει την απαραίτητη φροντίδα για να ανταπεξέλθει στις ιδιαίτερες συνθήκες των πιο κρύων ημερών του χρόνου, ακολουθήστε τις εξής συμβουλές:<p>- Εάν το ζωάκι σας έχει το δικό του σπιτάκι στον κήπο ή την αυλή, είναι σκόπιμο όταν κάνει κρύο να του επιτρέπετε να κοιμάται μέσα στο σπίτι ή έστω σε ένα στεγασμένο χώρο (π.χ. στο γκαράζ). Κατά τη διάρκεια της νύχτας, η θερμοκρασία πέφτει ακόμη περισσότερο και ο σκύλος ή γάτα σας θα νιώθουν ότι κοιμούνται μέσα σε… ιγκλού!</p>- Αυτό που προστατεύει το ζώο από τις καιρικές συνθήκες &nbsp;είναι ουσιαστικά το τρίχωμά του. Εάν κάνει τόσο κρύο που κι εσείς θα εξακολουθούσατε να κρυώνατε εάν είχατε βγει έξω φορώντας μια γούνα (οικολογική, παρακαλώ!) τότε φροντίστε να εξοπλίσετε το σκύλο ή τη γάτα με μερικά ακόμα ρούχα για ζώα όταν βγαίνετε βόλτα ή μια κουβέρτα στην οποία μπορεί να τρυπώνει όταν νιώθει κρύο.&nbsp;<p>- Φροντίστε να του δίνετε λίγη περισσότερη τροφή όταν κάνει κρύο, για να έχει περισσότερη ενέργεια. Ωστόσο, αν διαπιστώσετε ότι το κατοικίδιό σας κοιμάται περισσότερο ή δεν τρέχει και παίζει όσο συνήθως, σε μια προσπάθεια να εξασφαλίσει ενέργεια για να ζεσταθεί, συμβουλευτείτε τον κτηνίατρο για το ενδεχόμενο να πρέπει να μειώσετε λίγο την τροφή του ώστε να μην πάρει πολύ βάρος.&nbsp;</p>- Εάν μένετε σε περιοχή που χιονίζει συχνά και ο δήμος ρίχνει αλάτι στους δρόμους, αποφύγετε να βγάλετε βόλτα αυτές τις μέρες το ζώο, γιατί το αλάτι μπορεί να ερεθίσει το δέρμα στα ποδαράκια του.&nbsp;<p>- Οι γάτες –είτε αυτές που μένουν μέσα στο σπίτι είτε οι αδέσποτες- έχουν συχνά τη συνήθεια να τρυπώνουν κοντά στα λάστιχα του αυτοκινήτου για να ζεσταίνονται, κυρίως τη νύχτα. Για το λόγο αυτό, πάντα πριν βάλετε μπροστά το αυτοκίνητό σας, ελέγχετε μήπως υπάρχει κάποια γατούλα, χτυπώντας με το χέρι σας το καπό ώστε να ξυπνήσει και να απομακρυνθεί!</p>- Εάν το ζώο έχει μείνει για πολύ ώρα στο κρύο και αρχίσει να έχει συμπτώματα όπως ρίγη, υπνηλία, δυσκολία &nbsp;στην αναπνοή, αδύναμο σφυγμό ίσως έχει πάθει υποθερμία. Σ’ αυτή την περίπτωση τυλίξτε το με μια ζεστή κουβέρτα, δώστε του να πιει λίγο νερό με μέλι ή ζάχαρη για να πάρει ενέργεια και καλέστε τον κτηνίατρο. Μην επιχειρήσετε να το ζεστάνετε χρησιμοποιώντας το σεσουάρ ή ηλεκτρική κουβέρτα γιατί με αυτόν τον τρόπο διαστέλλονται τα αιμοφόρα αγγεία στο δέρμα και έτσι πηγαίνει εκεί μεγαλύτερο μέρος του αίματος, το οποίο στερούνται τα ζωτικά του όργανα. &nbsp;"
    - ID: "9fb7209f-e455-4463-91ba-1216d326dbfc"
      Hint: Teaser
      Value: "Ποια είναι η σωστή φροντίδα για σκύλους και γάτες όταν κάνει κρύο!"
    - ID: "a766d447-508e-4fec-9033-f00e30361edc"
      Hint: Image
      Value: |
        <image mediaid="{CF9CF214-D6C4-445B-B60E-CC98E97CE880}" />
    - ID: "abb06b40-3bda-4795-9e3f-c3203da27637"
      Hint: Title
      Value: Πώς να προστατέψετε το κατοικίδιό σας από το κρύο
    - ID: "dc21dbb1-629e-4c7c-8260-2048c1de036f"
      Hint: Publicationdate
      Value: 20150122T000000
    - ID: "dc55b7e8-4aea-4e4f-82f3-4befd91d4375"
      Hint: Selected Life Stages
      Type: Multilist
      Value: "{0C149C26-4890-4254-9E2D-8A38A5A8295A}"
